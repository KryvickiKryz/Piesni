!Прыклад: https://www.youtube.com/watch?v=8PoQgEQ8wAc ; https://www.youtube.com/watch?v=pNn_tVkZvGo 

Адвеку мы спалі і нас разбудзілі,
Мы знаем, што трэба рабіць,
Што трэба свабоды, зямлі чалавеку,
Што трэба зладзеяў пабіць.

Што гэта за марная доля няшчасная:
Бяз хлеба, бяз грошай працуй.
Усюды ганяюць, усюды сьмяюцца,
Ну проста хоць крыкні: «Ратуй».

Сьмяюцца над намі багатыя людзі,
Здаецца, панамі іх зваць…
Мы доўга цярпелі, цярпець больш ня будзем
І пойдзем мы долі шукаць.

Мы дружна паўстанем з касамі, сярпамі,
Прагонім зь зямлі палачоў.
Няхай нас сустрэнуць палямі, лясамі
Грамады працоўных людзёў. 


!Нататкі/Зацемкі:
* Магчыма сьпяваць бяз трэцьцяга чатырохрадкоўя.
* Магчыма замест другога радку першага чатырохрадкоўя сьпяваць: "Сказалі, што трэба рабіць".
* Замест першага чатырохрадкоўя магчыма сьпяваць:
"Адвеку мы спалі і нас разбудзілі,
Пазналі, што трэба рабіць,
Што трэба свабоды, зямлі чалавеку,
Што трэ лепшай долі здабыць.
Што трэба свабоды, зямлі чалавеку,
Што трэ лепшай долі здабыць."
* Замест другога чатырохрадкоўя магчыма сьпяваць:
"Бо што ж то за марная доля такая -
Для іншых карысьці працуй
Па нашых абшарах чужынец гуляе,
А ты ў родным краі гаруй.
Па нашых абшарах чужынец гуляе,
А ты ў родным краі гаруй."
