!Прыклад: ???

Чутны гоман – там войска сьпявае,
Па садох вадгалоскі чуваць.
Крывічанскі жаўнер прыбывае
Каб сабе тут начлегам стаяць

Гэта йдзе першы зьвяз наш штурмовы,
Беларусь – родны край бараніць.
Хоча скінуць чужыя аковы
Ў вольным краю, каб вольнымі быць

Людзі краскамі іх абкідаюць,
А дзяўчаты цалункі ім шлюць
Яны з радасьцяй гэта прымаюць
Так прыгожа празь сёлы ідуць.

Па гасподах гаворкі, цалункі,
Прысяганьні, у вачох поўна сьлёз, –
Вось якія нам будуць жаданьні
Што рыхтуе нам будучы лёс.

Крывічанскае войска сьпявае –
У крывавы рыхтуецца бой,
А дзяўчына жаўнера пытае,
Чаму браць ён ня хоча з сабой.


!Нататкі/Зацемкі:
* Ёсьць і ўвогуле іншы адменьнік песьні:
"Чутны гоман – там войска сьпявае,
Увёсцы водгалас рэха чуваць.
Беларускі жаўнер прыбывае
Ў сваю вёску начлегам стаяць

Гэта йдзе першы зьвяз наш штурмовы,
Беларусь – родны край бараніць.
Хоча скінуць чужыя аковы
Ў вольным краі, каб вольным мог жыць

Людзі кветкамі іх абкідаюць,
А дзяўчаты цалункі ім шлюць
Яны з радасьцю гэта прымаюць
Так прыгожа празь вёску ідуць.

Па кватэрах гаворка, шаптаньні,
Прысяганьні, у вачох поўна сьлёз, –
Ноч прайшла, надышло разьвітаньне
Бо жаўнера такі ўжо лёс.

Беларускае войска сьпявае –
У крывавы гатуецца бой,
А дзяўчына жаўнера пытае,
Чаму браць ён ня хоча з сабой."
