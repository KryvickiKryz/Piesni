!Прыклад: https://www.youtube.com/watch?v=gmL0GI7WJwI ; https://www.youtube.com/watch?v=MjvthpgIG3A

Я - сын таго Краю‚ дзе гаі‚ лясы‚
Дзе рэчкі тасёмкаю ўюцца‚
Дзе пекныя кветкі‚ дзе ткуць паясы‚
Дзе сонца і хмаркі сьмяюцца.

Я - сын таго Краю‚ дзе нівы‚ сады‚
Дзе ў зелені топяцца хаты‚
Дзе жніўныя песьні з грудзей маладых
Зьвіняць дыямэнтамі шатаў.

Я - сын таго Краю‚ дзе сінь васількоў
Гуляе з русалкамі ў жыце‚
Дзе льлецца бадзёрасьць з дрыгвіцкіх вянкоў‚
Дзе краскамі поле іскрыцца.

Я - сын таго Краю‚ дзе зброю народ
Трымае ў моцнай далоні‚
Дзе высака ўзьвіўся зь нетраў‚ балот
Сьцяг Бел-Чырвон-Белы Пагоні.
