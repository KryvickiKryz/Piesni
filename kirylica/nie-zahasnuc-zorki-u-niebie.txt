!Прыклад: https://www.youtube.com/watch?v=xuHn2E4oDPM ; https://www.youtube.com/watch?v=V79aLZhYaG4

Не загаснуць зоркі ў небе,
Покі неба будзе, -
Не загіне край забраны,
Покі будуць людзі.

Ночка цёмная на сьвеце
Вечна не начуе;
Зерне, кінутае ў ніву,
Ўсходзе ды красуе.

Наша зерне - нашы думкі -
Не загінуць сьвету, -
Бліснуць краскай непаблеклай
Вечных агняцьветаў.

3 добрых думак, што мы кінем
На сваім дзірване,
Будзе ўнукам нашым жніва -
Доля, панаваньне.

Беларускаю рукою
Сьветлай праўды сіла
Славу лепшую напіша
Беларусі мілай.

Зацьвіце яна, як сонца
Пасьля непагоды,
Ў роўнай волі, ў роўным стане
Між усіх народаў.

Не загіне край забраны,
Покі жывы людзі, -
Не загаснуць зоркі ў небе,
Покі неба будзе.


!Нататкі/Зацемкі: 
* Магчыма сьпяваці бяз двух апошніх чатырохрадкоўяў.
* Замест "Беларусі мілай" у 5ым чатырохрадкоўі магчыма сьпяваць "Бацькаўшчыне мілай".
* Замест "Не загіне край забраны" ў першым і апошніх чатырохрадкоўях магчыма сьпяваць "Не загіне край наш родны".
