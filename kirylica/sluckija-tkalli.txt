!Прыклад: https://www.youtube.com/watch?v=ATOm6HEizu4

Ад родных ніў, ад роднай хаты,
У панскі двор дзеля красы.
Яны бяздольныя ўзяты
Ткаць залатыя паясы.
І цягам доўгія часіны,
Дзявочыя забыўшы сны,
Свае́ шырокія тканіны
На лад пэрсыдзкі ткуць яны.
А за сьцяной сьмяе́цца поле,
Зіяе не́ба з-за вакна -
І думкі ймкнуцца мімаволі
Туды, дзе́ расьцьвіла вясна.
Дзе́ блішча збожжа ў яснай далі:
Сіне́юць міла васількі,
Халодным срэбрам зьзяюць хвалі
Між гор ліючайся ракі.
Цямне́е край зубчаты бора...
І тчэ забыўшыся рука,
Заміж пэрсыцкага ўзора
Цьвяток радзімы васілька.


!Нататкі/Зацемкі:
* Існуе шчэ й наступны адзьменьнік вершу:
"Ім не пабачыць роднай хаты,
Ня ўчуць ім дзетак галасы.
Яны ў панскі двор узяты
Ткаць залатыя паясы.
І цягам доўгія часіны,
Аб шчасьці ўжо забыўшы сны,
Свае шырокія тканіны
На лад пэрсыдзкі ткуць яны.
А за сьцяной шляхі ў поле,
Шуміць чарэмха ля вакна, -
І думкі ймкнуцца мімаволі
Туды, дзе расьцьвіла вясна.
Там так вясёла і прыгожа:
Зіяюць срэбрам ручайкі,
І ў зялёных хвалях збожжа
Закрасавалі васількі.
Там шчыры бор шуміць сувора...
Ты тчэш, бязвольная рука,
Заміж пэрсыдзкага ўзора
Цьвяток радзімы васілька."
