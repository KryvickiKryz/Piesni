!Прыклад: https://www.youtube.com/watch?v=ngIikfooZJ0 ; https://www.youtube.com/watch?v=3pC5nT4dF20 ; https://www.youtube.com/watch?v=cDBhUrl_N1E

У гушчарах, затканых імглою,
Шэрым змрокам, на золку, ў зару
Ахвяруйма Табе мы сабою
Кожны дзень, у кожны час, Беларусь!

І няма ў сэрцах жалю ды жаху,
Мы адвагай жаўнерскай гарым:
Ня чужынцы нас клічуць удалеч,
Але Ты нас вядзеш да зары.

І мы верым, яна разгарыцца, 
Ўстане зноў над краінаю дзень,
Бо ня стане змагар, не скарыцца
Ў няволі, ніколі, нідзе.

Хмараў дым над галовамі тае,
Вецер дыхае мятай, быльлём.
Беларусь, Беларусь залатая,
За Цябе, за Цябе мы ідзём!


!Нататкі/Зацемкі: 
* Сьпяваць дзевяты радок магчыма і па-іншаму. Напрыклад:
"Мы адвагай жаўнерскай/юнацкай/змагарнай/ваярскай гарым"
* Сьпяваць дзесяты радок магчыма і па-іншаму. Напрыклад:
"Не чужыя жануць нас удалеч" ці ўвогуле "Не чужыя варожыя сілы"
* Сьпяваць дзесяты і адзінаццаты радкі магчыма і па-іншаму. Напрыклад:
"Беларусь наша родная маці,
Толькі Ты нас вядзеш да зары."
* Сьпяваць чатырнанцаты і пятнанцаты радкі магчыма і па-іншаму. Напрыклад:
"Бо ня стане змагар, не скарыцца,
Прад нягодаю ніколі, нідзе."
* Ёсьць адменьнік песьні бяз трэцяга чатырохрадкоўя.
