!Прыклад: https://www.youtube.com/watch?v=zB2syNQ8vHY ; https://www.youtube.com/watch?v=iAKhxyFbR3s

Мы выйдзем шчыльнымі радамі
На вольны родны наш прастор.
Хай воля вечна будзе з намі,
А ґвалту мы дамо адпор!

Няхай жыве магутны сьмелы,
Наш беларускі вольны дух;
Штандар наш бел-чырвона-белы,
Пакрый сабой народны рух.

На бой! За шчасьце і за волю
Народу слаўнага свайго!
Браты, цярпелі мы даволі.
На бой! — усе да аднаго!

Імя і сілу беларуса
Няхай пачуе й убачыць той,
Хто сьмее нам нясьці прымусы
I першы выкліча на бой.

Браты, да шчасьця мы падходзім:
Хай гром грыміць яшчэ мацьней!
У крывавых муках мы народзім
Жыцьцё Рэспублікі сваёй! 


!Нататкі/Зацемкі: 
* Другі слупок магчыма сьпяваць і па-іншаму:
"Няхай аджыве закамянелы
Наш беларускі вольны дух;
Штандар наш бел-чырвона-белы,
Пакрыў сабой народны рух!"
