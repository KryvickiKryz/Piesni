!Prykład: https://www.youtube.com/watch?v=UHLC1LtfDKs

Razam hietmany svaje,
Hej! Polski dy Litoŭski.
Moc zjadnaŭšy na bitvu,
Hej! Pryciahnuli vojski
 
Dy za Voršu kolki mil,
Hej! Dzie ciače Krapiŭna,
Dzie maskoŭski byŭ pahrom,
Hej! Pomny niezabyŭna.

Rušyć na Litvu Maskva,
Hej! Kanstańcin ža śmieła
Daŭ rašučy im adpor,
Hej! Bo čyniŭ umieła.
 
Tak litvinaŭ kniaź natchniŭ,
Hej! Mocna, krasamoŭna,
Što niasiecca preč Maskva,
Hej! Precca strymhałoŭna.

Až palaki koluć, bjuć,
Hej! Dzidami zaŭziata.
Śviščuć streły, zbroi zvon,
Hej! Brazhatańnie łataŭ.
 
Koniaŭ litviny hnali,
Hej! Za Maskvoj imčali.
Dzie spatkali - luta tam,
Hej! Jak žyvioł rubali.

Dobra voi piešyja,
Hej! Tut dapamahali,
Bo maskoŭcaŭ šmat z rušnic,
Hej! Duža šmat pakłali.
 
Dy harmaty Kanstańcin,
Hej! Zahadaŭ schavaci.
Kab maskoŭcaŭ potym tych,
Hej! Na ražon uźniaci.

Kanstańcina vajary,
Hej! U baki źviarnuli.
A harmaty pa Maskvie,
Hej! Dy z kustoŭ palnuli.
 
Jadry hučna vyjučy,
Hej! Šmat Maskvy pakłali.
Bo rastrełu hetkaha,
Hej! Tyja nie čakali.

Zvon i kryki, siečy tresk,
Hej! Pyłu chmara ŭstała.
Dy fartuna znoŭ Litvu,
Hej! Znoŭ Litvu abrała.
 
Rubić, kryšyć, bje Maskvu,
Hej! Dzidami źbivaje.
Kroŭ zabitych strumianiom,
Hej! Z čeravaŭ ściakaje.

Tut palaki rušyli,
Hej! Ź dzidami daŭhimi
Dy i hietman Radzivił,
Hej! Radzivił byŭ ź imi.
 
Razam z sotniaj kazakoŭ,
Hej! Dy Maskvu hramili.
Pychu im raniejšuju,
Hej! Nieŭzabavie źbili.

Taja bitva lutaja,
Hej! Ceły dzień tryvała.
Až pakul maskoŭcaŭ tych,
Hej! Noč paškadavała.
 
Tak Litva z palakami,
Hej! Mužna vajavali.
Słavie prodkaŭ naviaki,
Hej! Honar akazali.
