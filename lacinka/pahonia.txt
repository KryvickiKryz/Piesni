!Prykład: https://www.youtube.com/watch?v=5kgvHgqr2aE ; https://www.youtube.com/watch?v=Gel0QQVx02k ; https://www.youtube.com/watch?v=7HpvbOz-8F0 ; https://www.youtube.com/watch?v=0de_u1WNO_g

Tolki ŭ sercy tryvožnym pačuju
Za krainu radzimuju žach, -
Ŭspomniu Vostruju Bramu śviatuju
I vajakaŭ na hroznych kaniach.
 
Ŭ biełaj pienie pranosiacca koni,
Rvucca, mknucca i ciažka chrypiać -
Staradaŭniaj Łitoŭskaj Pahoni
Nie raźbić, nie spynić, nie strymać.
  
U biaźmiernuju dal vy lacicie,
A za vami, prad vami - hady.
Vy za kim u pahoniu śpiašycie?
Dzie šlachi vašy jduć i kudy?
   
Mo jany, Biełaruś, paniaśłisia
Za tvaimi dziaćmi ŭzdahon,
Što zabyłi ciabie, adrakłisia,
Pradałi i addałi ŭ pałon?
    
Bicie ŭ sercy ich - bicie miačami,
Nie davajcie čužyncami być!
Chaj pačujuć, jak serca načami
Ab radzimaj staroncy bałić.
     
Maci rodnaja, Maci-kraina!
Nia ŭścišycca hetaki bol...
Ty prabač, Ty prymi svajho syna,
Za Ciabie jamu ŭmierci dazvol!..
      
Ŭsio latuć i latuć tyja koni,
Srebnaj zbrujaj daloka hrymiać…
Staradaŭniaj Łitoŭskaj Pahoni
Nie raźbić, nie spynić, nie strymać.
