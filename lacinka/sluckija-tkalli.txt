!Prykład: https://www.youtube.com/watch?v=ATOm6HEizu4

Ad rodnych niŭ, ad rodnaj chaty,
U panski dvor dziela krasy.
Jany biazdolnyja ŭziaty
Tkać załatyja pajasy.
I ciaham doŭhija časiny,
Dziavočyja zabyŭšy sny,
Svajé šyrokija tkaniny
Na ład persydzki tkuć jany.
A za ścianoj śmiajécca pole,
Zijaje niéba z-za vakna -
I dumki jmknucca mimavoli
Tudy, dzié raśćviła viasna.
Dzié blišča zbožža ŭ jasnaj dali:
Siniéjuć miła vasilki,
Chałodnym srebram źziajuć chvali
Miž hor lijučajsia raki.
Ciamniéje kraj zubčaty bora...
I tče zabyŭšysia ruka,
Zamiž persyckaha ŭzora
Ćviatok radzimy vasilka.


!Natatki/Zaciemki:
* Isnuje šče j nastupny adźmieńnik vieršu:
"Im nie pabačyć rodnaj chaty,
Nia ŭčuć im dzietak hałasy.
Jany ŭ panski dvor uziaty
Tkać załatyja pajasy.
I ciaham doŭhija časiny,
Ab ščaści ŭžo zabyŭšy sny,
Svaje šyrokija tkaniny
Na ład persydzki tkuć jany.
A za ścianoj šlachi ŭ pole,
Šumić čaremcha la vakna, -
I dumki jmknucca mimavoli
Tudy, dzie raśćviła viasna.
Tam tak viasioła i pryhoža:
Zijajuć srebram ručajki,
I ŭ zialonych chvalach zbožža
Zakrasavali vasilki.
Tam ščyry bor šumić suvora...
Ty tčeš, biazvolnaja ruka,
Zamiž persydzkaha ŭzora
Ćviatok radzimy vasilka."
